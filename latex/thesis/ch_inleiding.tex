\chapter{Inleiding}
\paragraph{} Logigrammen zijn een soort van puzzels waarbij de lezer een aantal zinnen voorgeschoteld krijgt. De zinnen bevatten een aantal concepten (zoals nationaliteit, dier, kleur, ...) en een aantal instanties van die concepten (Noor, Brit, kat, hond, rood, blauw, ...). Tussen elk paar van concepten is er \'e\'en bijectie. De zinnen vormen beperkingen op die bijecties. Het doel van de puzzle is het achterhalen van de waarde van de bijecties. M.a.w. welke voorbeelden van de concepten bij elkaar horen. Bijvoorbeeld ``De Noor woont in het blauwe huis en heeft een kat als huisdier''.

De zinnen van logigrammen zijn redelijk gestructureerd waardoor het mogelijk is om ze automatisch om te vormen naar een meer formele representatie waarop inferenties uitgevoerd kunnen worden. Deze thesis onderzoekt hoe haalbaar deze automatische vertaling van logigrammen naar logica is. Dit dient als opstap naar meer algemene vertalingen van een natuurlijke taal naar een formele taal.

\paragraph{} We bekijken hiervoor het framework van Blackburn en Bos \cite{Blackburn2005, Blackburn2006}. Dit framework is gebaseerd op de lambda-calcalus en Frege's compositionality principe (de betekenis van een woordgroep is een combinatie van de betekenissen van de woorden of woordgroepen waaruit ze bestaat).

We geven eerst wat achtergrond die kan helpen bij het begrijpen van de thesis. Dan bekijken we een aantal vertalingen van een natuurlijke taal naar een formele taal uit de literatuur. Vervolgens stellen we het framework van Blackburn en Bos voor. Daarna bekijken we hoe we dit framework kunnen gebruiken voor het vertalen van logigrammen naar logica. Eerst bekijken we het lexicon, vervolgens de grammatica. Ten slotte breiden we het framework uit met types en bekijken we hoe we deze types kunnen vertalen naar het formele vocabularium.
